---
layout: post
title:  hokus pokus Aleš
date:   2021-05-08 16:40:16
description: pokus bla bla
---

## Nadpis

**Aerial Refueling System**, zkráceně **ARS**, nebo také **Buddy store**, **Buddy pod**, či **Refueling pod**, je označení pro speciální externí palivovou nádrž obsahující vybavení pro hadicový tankovací systém. ARS obsahuje nádrž, která pojme 1200 litrů (330 galonů) leteckého paliva a dále navíjecí systém pro navíjení hadice, hadici, stabilizační koš a ovládání hlavice pro průtok paliva do tankujícího letounu. ARS se instaluje na externí závěsníky vojenských letounů, tzv. *mokré závěsníky*, tedy závěsníky umožňujících napojení na palivový systém letounu, kam se mohou podvěsit přídavné palivové nádrže.

Podvěšením ARS je možné vytvořit z libovolného letounu létající tanker s podporou [tankování paliva za letu](https://www.milmag.cz/tankovani-paliva-za-letu/){:target="_blank"}. ARS se používá podle potřeby u téměř jakéhokoli letounu, v roli létajícího tankeru tak mohou být jak proudové stíhací letouny F/A-18E/F Super Hornet, tak turbovrtulové transportní letouny C-130 Herkules, či transportní helikoptéry UH-60 Black Hawk.

Systém ARS je využíván nejintenzivněji pro námořní palubní letouny působících z letadlových lodí. Letadlové lodě až na vyjímky nedisponují specializovanými palubními letouny v roli leteckých tankerů a to jak z důvodů prostorových, tak provozních. Tuto roli proto přebírají některé z řadových strojů, které poskytnou možnost doplnění paliva ostatním strojům dle potřeby.

Systém ARS v aktuální verzi je užíván všemi ozbrojenými složkami USA společně jako D-704 Refueling Pod. Ruský ekvivalent ARS se jmenuje UPAZ. Systém UPAZ od Rusů převzalo také Čínské letectvo.

![S-3 Viking](https://www.milmag.cz/assets/images/articles/tema/tankovani-kamarad-s3.png "S-3 Viking")

## Historie

Tankovací systém buddy store jako první začala využívat Royal Navy od roku 1962 u letounů Supermarine Scimitar a de Havilland Sea Vixen, které byly využívány jako palubní letecké tankery.